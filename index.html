<!DOCTYPE html>
<html lang="tr">

    <head>
        <meta charset="utf-8">
      
        <title>HTML'e Giriş</title>
        <meta name="description" content="HTML'e Giriş">
        <meta name="Samet Tonyalı" content="SitePoint">
      
        <link rel="stylesheet" href="css/styles.css?v=1.0">
      
      </head>

<body>
<h1>Herkese merhaba!</h1>
<p>Bu benim GitHub Pages üzerinde yayınladığım ilk sayfam. Umarım geliştirip çok daha güzel bir hale getirebilirim :)</p>
<p>Uzun zamandan beri kriptografik algoritmaların ve protokollerin altyapısını oluşturan matematiksel teoriler üzerine 
    şümullü bir çalışma yapmayı ve bunu insanlarla paylaşmayı planlıyordum. Bunun için yeterli boş zamanı bulmayı beklerken 
    farkettim ki böyle bir boş zamanım hiç olmayacak. Bu sebeple bugün bu serinin ilk yazısını yazmaya karar verdim.</p>

<p>Her ne kadar var olan kriptografik algoritma ve protokollerin birçoğunu tecrübe etmiş olsam da matematiksel arka 
    planına tam olarak nerden çalışmaya başlamam gerektiğini bilecek tecrübeye sahip değilim. Dolayısıyla bu tür 
    durumlarda her aklı başında olan insan ne yaparsa ben de onu yaptım: Konuyla ilgili söz sahibi insanların 
    yazmış oldukları eserlere başvurdum. Söz konusu kriptografi ve kriptografinin matematiksel arka planı olunca 
    benim aklıma gelen birkaç isim var. Bunlar Dan Boneh, Victor Shoup ve William Stallings. Bu seriyi hazırlarken 
    başvuracağım başlıca kaynaklar şunlar olacak. Dan Boneh ve Victor Shoup'un beraber hazırlayıp son sürümünü 
    2020'nin Ocak ayında ücretsiz olarak yayınlamış oldukları A Graduate Course in Applied Cryptography, Victor 
    Shoup'un hazırlayıp kendi sitesi üzerinden ücretsiz paylaştığı A Computational Introduction to Number Theory 
    and Algebra ve son olarak da William Stallings'in Cryptography and Network Security isimli kitabının 7. baskısı.
     Bu alanda başvurulacak bilmediğim çok daha yetkin isimler olabilir. Bunları yorumlar kısmında bizimle 
     paylaşırsanız hem ben hem de bu yazıyı okuyan insanlar paylaşacağınız bilgiden istifade edebilirler.</p>

<p> Bu seride takip etmeyi planladığım yöntem belli bir teorinin anlaşılması için gerekli olan matematiksel alt yapıyı
     sunduktan sonra teoriyi ve mümkünse bu teoriye nerde kullanacağımızı açıklamak şeklinde olacak. Bu teorileri 
     gerçeklemiş olan yazılım kütüphanelerine veya kod parçalarına da bu seri içinde yer vermeyi planlıyorum fakat 
     bunu her zaman sağlayamayacağımı da bilmenizi isterim. Bu konuda aklıma ilk gelen kütüphaneler C/C++ için 
     crypto++ ve Botan, Java için Bouncy Castle, sayı teorisi için Victor Shoup'un yayınlamış olduğu Number 
     Theory Library (NTL) ve son olarak da matematiksel teoriyi ifade etmede kullanışlı olan Sage yazılımı.</p>

<p>Abdullah Gül Üniversitesi'nde (AGÜ) öğrettiğim Ağ Güvenliği dersinin ana kaynak kitabı olduğu için başlangıç 
    noktamı Stallings'in kitabı olarak belirledim. Kitabın özellikle 2. kısmında (Introduction to Number Theory - 
    Sayı Teorisine Giriş), 5. kısmında (Finite Fields - Sonlu Cisimler) ve ek bölümlerinde verilmiş olan matematiksel 
    temellerle başlamakla beraber yeri geldiğinde yukarda bahsettiğim diğer kaynaklardan da faydalanacağım.</p>
</body>
</html>
